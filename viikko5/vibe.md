Copilot päätyi toimivaan ratkaisuun noin 15 minuutin työskentelyn jälkeen. Muutoksen tekemisessä meni noin 10 minuuttia. Koodi olisi voinut olla hieman selkeämpää ja kaikki tarvittavat funktiot olivat myös pakattu app.py tiedostoon. Toki promptini olisi voinut olla hieman yksityiskohtaisempi, koska en antanut oikein mitään ohjeita koodin rakenteeseen ja sijoitteluun. Copilot teki kyllä ulkoasusta todella hyvännäköisen ilman minkänlaista ohjeistusta miltä sen tulisi näyttää, joka on aika yllättävää. Tässä kyseisessä tapauksessa kyllä huomaa selvästi, että koodi on tekoälyn kirjoittamaa loogisen rakenteen takia varsinkin.